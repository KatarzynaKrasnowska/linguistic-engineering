<?xml version="1.0" encoding="UTF-8"?>
<text>
<p xml:id="1-p">
<s xml:id="1-1-s">
  Data 
  – umowne oznaczenie dnia, miesiąca i roku, służy do zapisu kolejnych dni (dób) w kalendarzu, a przez to m.in. do oznaczania ważnych wydarzeń historycznych.
</s>
<s xml:id="1-2-s">
W języku polskim poszczególne składniki daty podaje się w
kolejności od najwyższego do najniższego rzędu, tj. najpierw dzień miesiąca,
następnie miesiąc i jako ostatni – rok.

</s>
<s xml:id="1-3-s">
Rok lub miesiąc i rok można pominąć, jeśli wynikają z kontekstu lub nie są istotne.

</s>
<s xml:id="1-4-s">
Dni (w miesiącu) i lata numeruje
się liczbami; miesiące można również numerować (w piśmie) lub posługiwać się
ich nazwami (w mowie i piśmie).

</s>
<s xml:id="1-5-s">
Nazwa miesiąca w dacie występuje zawsze w
dopełniaczu (np. 29 maja, nie: 29 maj), podobnie jak liczebnik numerujący rok.

</s>
<s xml:id="1-6-s">
W zapisie słownym roku człony określające tysiące i setki nie odmieniają się
(np. w dwa tysiące drugim, nie: w dwutysięcznym drugim, ale: w dwutysięcznym,
jeśli chodzi o rok 2000)[1].

</s>
<s xml:id="1-7-s">
Po numerze roku następuje zwykle słowo roku; w
piśmie, jeśli rok zapisany jest cyframi, można zastosować skrót r. lub w ogóle
je pominąć.

</s>
<s xml:id="1-8-s">
Do zapisu cyfrowego liczebników porządkowych oznaczających dzień i
rok używa się wyłącznie cyfr arabskich; miesiące można numerować cyframi
arabskimi lub rzymskimi.

</s>
<s xml:id="1-9-s">
Numer miesiąca niższy niż 10, wyrażony cyframi
arabskimi należy zapisać jako dwucyfrowy (z zerem na początku); można w ten
sposób zapisać również numer dnia[2].

</s>
<s xml:id="1-10-s">
Nie stawia się kropek ani żadnych innych
znaków przestankowych, z wyjątkiem przypadku gdy wszystkie składniki daty
wyrażone są za pomocą cyfr arabskich – wówczas rozdziela się je kropką bez
spacji.

</s>
<s xml:id="1-11-s">
Zapis mieszany cyfrowo-literowy z końcówką fleksyjną doklejoną do cyfr
(np. 29-ty maja) jest niepoprawny ortograficznie. 

</s>
<s xml:id="1-12-s">
Nie zaleca się skracania
oznaczenia roku do dwóch cyfr (dziesiątek i jedności). Należy unikać łamania
wierszy na datach.

</s>
<s xml:id="1-13-s">
Akceptowany jest zapis daty w formie skróconej: miesiąc-rok
(np. 07.2009).

</s>
<s xml:id="1-14-s">
Ten sposób zapisu znalazł powszechne zastosowanie w różnego
rodzaju pismach obiegowych, czy dokumentacji (np. w dokumentacji geodezyjnej).

</s>
<s xml:id="1-15-s">
Przykładowe sposoby zapisu daty: dwudziesty dziewiąty maja dwa tysiące
trzeciego roku (nie: dwutysięcznego trzeciego) 29 maja 2003 r.  29 V 2003 r.
29.05.2003 r.  29.05.2003 05.2003 
</s>
</p>
<p xml:id="2-p">
<s xml:id="2-0-s">
W różnych językach i krajach przyjęte są
odmienne sposoby zapisu dat.

</s>
<s xml:id="2-1-s">
Amerykanie na przykład wymieniają miesiąc na
początku, przed numerem dnia[3]. 

</s>
<s xml:id="2-2-s">
Inna jest u nich również interpunkcja w
datach. Dla potrzeb międzynarodowej komunikacji urzędowej opracowano standard
zapisu dat ISO 8601.

</s>
<s xml:id="2-3-s">
Obowiązuje w nim kolejność składników od najniższego do
najwyższego rzędu (rok, miesiąc, dzień), ze wszystkimi składnikami wyrażonymi
cyframi arabskimi (dzień i miesiąc dwucyfrowe), rozdzielonymi dywizem:
2003-05-29

</s>
<s xml:id="2-4-s">
Zaletą takiego zapisu jest to, że posortowanie leksykograficzne jest
tożsame z posortowaniem chronologicznym.
</s>
</p>
</text>
