<?xml version="1.0" encoding="UTF-8"?>
<text>
<p xml:id="1-p">
    <s xml:id="1-1-s">Liczba π (czytaj: liczba pi), ludolfina – stała matematyczna, która pojawia się w wielu dziedzinach matematyki i fizyki.</s>
    <s xml:id="1-1-s">W geometrii euklidesowej π jest równe stosunkowi długości obwodu koła do długości jego średnicy.</s>
    <s xml:id="1-1-s">Można też zdefiniować π na inne sposoby, na przykład jako pole koła o promieniu równym 1 albo jako najmniejszą dodatnią wartość x, dla której funkcja sinus przyjmuje wartość 0.</s>
    <s xml:id="1-1-s">Liczba π z dokładnością do 20 miejsc po przecinku: π ≈ 3,14159 26535 89793 23846...</s>
    <s xml:id="1-1-s">Symbol π wprowadził w 1706 roku William Jones w książce Synopsis Palmariorum Mathesos (π jest pierwszą literą greckiego słowa περίμετρον – perimetron, czyli obwód) a rozpowszechnił go później Leonhard Euler.</s>
</p>
</text>
